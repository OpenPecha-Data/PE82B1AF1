[...]Printing Colophon, ff. 68b6-69a6 siddhirastu/ dri med mkhyen pa'i lha lam yangs pa la/ /dri bral thugs rje'i tsha zer stong 'phros pas/ /dri bcas rtog pa'i 'dam rdzab
skems mdzad pa/ /dri kun lan gyis tshim mdzad gang de rgyal/ /rnam dag legs par bshad pa'i gsung rab 'di/ /rnam grol 'bras bu 'byung ba'i gter sgo ste/ /rnam dpyod blo ldan
kun gyi dga' ston du/ /rnam par rgyal ba'i lha des bka' drin stsal/ /gzhung

/ /'di'i phrin las rgya cher spel ba'i phyir/ /rgyal ba'i dgongs pa ji bzhin sgrub mkhas pa/ /rgyud sde'i slob dpon rin chen bzang po dang/ /lugs gnyis bka' yi 'khor lo bsgyur
mdzad pa/ /zla 'od rnam par rgyal ba rnam gnyis kyis/ /rnam dkar mdzad bzang mtshon pa'i sbyin pa'i phyag/ /ring por brkyangs te 'dod dgu'i longs spyod kyi/ /phyag len
mthun rkyen bsgrubs pa la brten nas/ /gzugs mdzes yi ge'i mkhan po thu mi'i bu/ /mkhas pa'i mkhas pa rdo rje tshe dbang ste/ /gsegs gcod lag sor rtse la rol rtsed mkhan/
/sprul pa'i bzo bo tshe brtan rdo rjes brkos/ /legs byas dge ba'i 'od dkar phung po des/ /rgyal ba'i bstan pa yun du gnas pa dang/ /khyad par rgyal dbang karma phrin las
pa'i/ /sku tshe'i rgyal mtshan nam mkha' gnas kyi bar/ /mi nub brtan zhing blo gsal gdul bya'i tshogs/ /bshad sgrub dar rgyas gong du 'phel gyur cig/ /ces brjod de/ 'phags
pa'i yul du bsgyur byed du grags pa sa mo phag lo hor zla drug pa'i tshe bdun gyi nyi ma me bzhi'i grub sbyor dang ldan pa'i dus dge ba la bstan pa rin po che bshad sgrub
kyi sgo nas 'dzin pa'i chos kyi 'dun sa chen po rin chen ri bo legs par bshad pa'i gling du yongs su rdzogs par grub pa bkra shis dpal 'bar 'dzam gling rgyan du shog

